---
layout: base
title: ne
---
<h4>Ne?</h4>

<p>Biliyoruz çocuklar, evrensel değerlerimizdir. Yaşamaya, sevgi ve şefkat ortamında büyümeye, dilediğini öğrenmeye hakları vardır. Bu haklar, Çocuk Hakları Sözleşmesi’nde tanınmış ve taraf olan devletlerin yerine getirmekle sorumlu olduğu haklardır. En önemlisi de, bu hakların tanınmasında, hiçbir ayrım gözetilmemesidir. Bizim de en çok kıymet verdiğimiz şey, çocuklara hiçbir ayrım gözetmeksizin elimizdekilerin en iyisini sunmak ve çocukların da dünyayı ve içinde bulundukları toplumu, tüm farklılıkları ve çokluklarıyla görmelerini sağlamaktır.</p>

<p>Dolayısıyla bizimkisi bir eğitim projesi değil, bir yaşam projesidir. Çocuklara bir şeyler öğretmek, haddimize değil. Fakat onlar bir şey öğrenmek istediklerinde, kendilerini herhangi bir alanda geliştirmek istediklerinde, onlara bu konuda yardımcı olabiliriz.</p>

<p>Biliyoruz ki her çocuk, özeldir. Hepsinin farklı bilişsel ve fiziksel zekâları ve yetenekleri vardır. Eğer onların, kendilerini keşfetmelerine yardımcı olursak, eğer onları kendi yeteneklerine uygun araçlarla ve öğrenim ortamıyla buluşturabilirsek, sahip oldukları potansiyellerini, yaratıcılıklarını ve üretkenliklerini korumalarını ve geliştirmelerini sağlayabiliriz. Hiç şüphesiz bu, tüm insanlık olarak bizim zenginliğimiz olur.</p>
