---
layout: base
title: neden
---
<h4>Neden?</h4>

<p>Neden <em>Şimdilik?</em> Çünkü gönüllüsü olduğumuz işin farklı bir yönteminin olduğunu düşünüyoruz. Bu özgünlüğü, belirlediğimiz beş ilkeyle özetleyebiliriz:</p>

<strong>1) Derinlik: Birebir çalışmalar ve öğrenmeyi öğrenmek.</strong>
<p>İlk hedefimiz, her çocukla özel olarak ilgilenmektir ve istediği çalışma alanında yalnızca ona özel bir zaman ve öğrenim ortamı sağlayabilmektir, çünkü biliyoruz ki her çocuk özeldir. Çocukları, pasif değil, aktif bir öğrenim sürecine dahil etmek istiyoruz. Deneysel, kullanışlı ve sevgiye / isteğe dayalı bir öğrenme modeli öneriyoruz. Bu modelin bizi ikinci hedefimize ulaştıracağına inanıyoruz.</p>

<strong>2) Süreklilik: Kalıcı bir öğrenim süreci ve yerleşik bir dostluk ilişkisi</strong>
<p>Böyle bir gönüllü faaliyeti, ODTÜ’nün en yakınındaki mahallemizde yapmayı çok önemsiyoruz. Burada, etkinliklerimizin hitap edeceği yeterince çocuk olduğunu ve ODTÜ’deki yahut Ankara’daki bilim, sanat ve felsefe alanında bilgili, yetenekli ama en önemlisi gönüllü insanların tüm çocuklara yetecek sayıda olduğunu biliyoruz. Önemli olan onları yerleşik bir etkinlik alanında, sürekliliği sağlayarak bir araya getirebilmek. Böylece çocuklar, sürekli gelip gidebilecekleri bir yerde yıllar süren bir öğrenimin öznesi olma ve gönüllülerle kalıcı bir dostluk ilişkisi geliştirme imkânı bulacaklar. Böylesi bir süreklilik, çocukların kendilerini ifade edebilmeleri ve tüm potansiyellerini gerçekleştirebilmeleri için en önemli ihtiyaçlardan biridir.</p>

<strong>3) Eşitlik: Ne Yapıyorsak Yarı Yarıya.</strong>
<p>Vurgulamak istediğimiz üçüncü temel nokta, bir tevazu ilkesidir. Biz, çocuklara bir şey öğretme yahut onları eğitme iddiasında ve çabasında değiliz. Gerçek öğrenmenin, yalnızca severek, isteyerek, öznel bir çaba ve gayretle, deneyimin içinden mümkün olabileceğini düşünüyoruz. Bu yüzden biz çocukların kendi cevherlerini keşfetmelerine ve onu geliştirmelerine yardımcı olmanın gönüllüsüyüz.</p>

<strong>4) Hafiflik: El birliğiyle, damla damla.</strong>
<p>Bütün gönüllülerimizin ve çocukların yalnızca artık zamanlarını değerlendirmek istiyoruz. Diyoruz ki kim ne kadar zaman ayırabilir, ne kadar emek harcayabilirse... Biliyoruz ki el birliğiyle her şeyi yapabiliriz, umuyoruz ki damla damla birikebiliriz.</p>

<strong>5) Bağımsızlık: Kendi kendimize, herkes için.</strong>
<p>Son olarak biz, bu dört ilkenin de gösterdiği üzere, bağımsız bir topluluğuz; herhangi bir kurumun, partinin, ideolojinin, cemaatin yahut örgütün bir alt ya da yan kolu değiliz. Biz, kendi kendimizeyiz ve hep birlikte iyiden, güzelden, sevgiden, insandan yanayız.</p>
