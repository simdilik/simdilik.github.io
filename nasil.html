---
layout: base
---
<h3>Nasıl?</h3>
<p>Çok basit; sevgiyle, dostlukla ve neşeyle... Evet, çocuklara verecek en değerli varlığımızın sevgi, dostluk ve neşe olduğuna inanıyoruz. Bilim, sanat ve felsefenin de çocuklarımıza ancak bu şekilde geçebileceğini ve ancak bu şekilde kalıcı, sahici ve etik olabileceğini düşünüyoruz.</p>
<p>Çok basit bir şekilde anlatmak gerekirse, bizler en yakınımızdaki çocukları, yine en yakınımızdaki yetişkinlerle buluşturmak istiyoruz. Bilim, sanat ve felsefe temelinde neyimiz varsa onlara sunabilmenin arzusu içindeyiz. Örneğin bir çocuk bize, “ben keman çalmak istiyorum” desin ve biz de ona, hem bir keman tedarik edelim hem de keman çalmayı öğrenmesine yardımcı olacak bir gönüllü bulalım. Bin bir çeşit enstrüman var, hepsini birlikte öğrenebiliriz. Belki şarkı söylemek isteyen çocuklarımız olacak, belki çok sesli bir koro kuracağız. Belki bir tiyatro grubumuz olur, neden olmasın. Ya da sadece oyun oynayalım, matematik oyunları, mantık oyunları, eğlenceli bilimsel deneyler, gözlemler, incelemeler. Hep birlikte nesneleri ve yaşamı tanıyalım. Belki sinemaya yahut fotoğrafa meraklı çocuklarımız olur, onlarla video ve fotoğraf atölyesi yapalım. Bu arada edebiyatı ve felsefeyi de unutmayalım; çeşitli atölyeler yapalım. Hem Türkçeyi hem de başka dilleri inceleyerek, dilin mantığını, matematiğini, felsefesini anlamaya çalışalım. Yürümeyi sevenlerle birlikte doğa yürüyüşleri yapalım ve sonsuz bir âlem olan bitkileri, hayvanları, en çok da kuşları yakından izleyelim. Akşamları da bizim olsun, karanlığı ve uzayı keşfedelim; teleskopla yıldızları ve gezegenleri izleyelim. Say say bitmez yapabileceklerimizin sınırı yok, yeter ki isteyelim ve neşemizi ve sevgimizi hiç kaybetmeyelim…</p>

<strong>Peki etkinliklerimize nasıl katılacaksınız?</strong>
<p>Etkinliklerimize katılmak isteyen çocuklar ve aileleri, “<a href="https://docs.google.com/forms/d/1utoe2Uc1haPNQ4WPlGU3_zkOnqlAQzBO4Nu3eJdrCGY/viewform?usp=send_form">Gönüllü Arıyorum</a>” formunu doldurup, etkinliklerimizden birine başvuru yapabilirler. Mevcut seçenekler dışında bir konuda etkinlik olmasını istiyorlarsa, “diğer” kutucuğuna bu taleplerini yazabilirler. Etkinliklerimize katılmak isteyen çocukların aileleri, “<a href="https://drive.google.com/file/d/0B7Lwgd8L6VCkWThZbmEtTjVzS00/view?usp=sharing">Aile Onay Belgesi</a>”ni doldurup bize teslim etmelidirler.</p>
<p>Etkinliklerimize gönüllü olmak isteyenler, “<a href="https://docs.google.com/forms/d/1r9Oflku-cBI4N89z_38otjr2OPlXs8oBKyL4vb7b89k/viewform?usp=send_form">Gönüllü Olmak İstiyorum</a>” formunu doldurup, bir etkinliğin yahut yardımcı olabilecekleri bir işin gönüllüsü olabilirler. Mevcut seçenekler dışında bir konuda etkinlik ya da destek önermek istiyorlarsa, mesuterol@simdilik.org adresine e-mail gönderebilirler.</p>
